---
layout: default-layout.njk
title: AD Frontend Design & Development
teaser: Dé 2 jarige HBO opleiding voor Frontend designers en developers  in Amsterdam
---

## Opleidingsprofiel

Bij de opleiding Frontend Design & Development leer je interactieve toepassingen maken voor het web. In verschillende projecten maak je met HTML, CSS en Javascript echte opdrachten voor echte opdrachtgevers.

Alles wat je gaat doen, doe je met code: Met code maak je een interactieve website die je gaat testen met mensen, met code los je een probleem op voor de Gemeente Amsterdam, met code ontwerp je voor de Openbare Bibliotheek een betere zoekfunctie door de collectie, en met code help je de onderzoekers van het Academisch Medisch Centrum met een interactief dashboard...

Frontend designers & developers richten zich op webdesign, visual interface design, user experience design en frontend development. Als Frontend designers & developers sta je tussen een aantal disciplines in:
Je hebt oog voor vormgeving, layout en typografie;
Je gebruikt UX principes in je ontwerp;
Je schrijft HTML, CSS en Javascript;
Je snapt het belang van back-end development.
Associate Degree
Een associate degree (hierna AD) is een tweejarige, zelfstandige, praktijkgerichte hbo-opleiding die opleidt tot een wettelijk erkend hbo-diploma. Met de AD als zelfstandige opleiding zijn er drie vormen van hbo onderwijs: hbo-associate, hbo-bachelor en hbo-master degree.

Binnen Europa wordt het niveau van middelbaar en hoger onderwijs geduid met een cijfer. Een mbo-4 opleiding leidt op voor niveau 4 en een hbo-bacheloropleiding voor niveau 6. Door middel van de AD wordt ook niveau 5 ingevuld.

De AD staat open voor iedereen die toelaatbaar is tot het hoger onderwijs. Een AD is een goede keuze voor een student met een praktijkgerichte houding die:
een mbo 4-diploma heeft, graag wil doorleren, maar een vierjarige hbo-bacheloropleiding te lang vindt;
werkt (op mbo-4 of havo-niveau) en zich graag verder wil specialiseren of verbreden in diens beroep;
een havo diploma heeft, maar (nog) geen vierjarige hbo-bacheloropleiding wil volgen.

Een ADer is een beginnende beroepsbeoefenaar die op tactisch niveau werkt waarbij de verbinding tussen operatie en strategie binnen en buiten de organisatie gelegd wordt.

### Een MBO’er

Je verstaat je vak.
Je past standaardprocedures en –methodes toe in je dagelijkse werk.
Je werkt vrijwel zelfstandig aan jouw taken en werkt samen in het eigen team.
Je communiceert over je eigen taken in het team.

### Een AD’er:

Je verbindt vakmanschap met operatie en strategie.
Je past theorieën uit jouw vakgebied toe op praktische vraagstukken.
Je werkt onder begeleiding aan complexe taken en stuurt een operationeel team aan.
Je communiceert over je taken en weet wat die bijdragen aan de doelen van de organisatie.

### Een HBO’er

Je bent een vakman in een bredere context.
Je vertaalt theorieën naar toepassingen voor praktijkvraagstukken.
Je werkt zelfstandig aan complexe taken en werkt samen in een omgeving waar verschillende belangen een rol spelen.
Je communiceert met meerdere partijen en overziet de verschillende belangen.
Profiel van onze afstudeerders
Een Frontend designers & developers :
Werkt in een complex netwerk van stakeholders samen.
Communiceert over werkzaamheden met teamleden, externe partijen, opdrachtgevers en leidinggevenden.
Gaat een probleem systematisch te lijf en realiseert een passende interactieve toepassing voor het web.
Omarmt vernieuwing, maakt zelfstandig kennis eigen en zet opgedane inzichten in bij het werken aan beroepstaken.
Handelt methodisch volgens de geldende beroepsstandaarden. (Agile noemen?)
